হেফাজতে ইসলাম বাংলাদেশের আমির আল্লামা শাহ মহিবুল্লাহ বাবুনগরীর সঙ্গে ঈদের শুভেচ্ছা বিনিময় করেছেন বিএনপি নেতারা। শুক্রবার (৪ এপ্রিল) জুমার নামাজ শেষে চট্টগ্রামের ফটিকছড়ির বাবুনগর মাদ্রাসায় এ বৈঠক অনুষ্ঠিত হয়।

বৈঠকের বিষয়ে চট্টগ্রাম উত্তর জেলা বিএনপির যুগ্ম আহ্বায়ক সরওয়ার আলমগীর ঢাকা পোস্টকে বলেন, "ঈদের শুভেচ্ছা বিনিময় করতে আমরা গিয়েছিলাম। হেফাজতের সঙ্গে জামায়াতের যে ঐক্য হওয়ার গুঞ্জন উঠেছে, সেটির কোনো সম্ভাবনা নেই বলে হেফাজত আমির আমাদেরকে নিশ্চিত করেছেন। বরং বিএনপির সঙ্গেই হেফাজতের জোট হবে বলে আমাদেরকে আশ্বস্ত করেছেন। হেফাজত আমির বিএনপির ভারপ্রাপ্ত চেয়ারম্যান তারেক রহমান যাতে দ্রুত দেশে ফিরে জাতির হাল ধরতে পারেন, সেজন্য দোয়া করেছেন। পাশাপাশি দ্রুত নির্বাচন অনুষ্ঠানের ব্যাপারেও আলোচনা হয়েছে।"

ঢাকা পোস্ট/৪ এপ্রিল ২০২৫
[https://www.dhakapost.com/politics/355398]
